#Мавзулар
##(Go RabbitMQ клиентини қўллаган ҳолда)

Аввалги қўлланмада биз бизнинг қайдлаш тизимимизни мукаммаллаштиргандик. Фақат бошланғич содда трансляцияни амалга ошира оладиган fanout exchange ўрнига биз direct exchange ни қўллаб уни қайдларни саралаб қабул қилишгача қайта ишлагандик.

Биз direct exchange  ёрдамида уни мукаммаллаштирган бўлсакда, у ҳам камчиликга эга бўлиб,  у бир қанча шартлар асосида маршрутлашни амалга ошира олмайди.

Бизнинг қайдлаш тизимимизда биз обуна бўлиш учун нафақат муҳимликка (severity), балки яна қайдларни тарқатувчи source (манба) га асосланишимиз ҳам мумкин. Сиз эҳтимол биларсиз ушбу концепция маршрутлашни муҳимлик (severity (info/warn/crit...)) ва объектга (facility (auth/cron/kern...)) асосланувчи unix ускунаси бўлмиш syslog дан олинган. 

Бу бизга анча мослашувчанликни беради. Биз 'cron' дан келаётган критик хатоларнигина ва яна 'kern' дан келаётган барча ҳабарларни эшитишни хоҳлашимиз мумкин.

Буни бизнинг қайдлаш тизимимизда амалга ошириш учун биз янада мукаммаллашган topic exchange (мавзули айирбошлаш) ни ўрганишимиз керак. 

